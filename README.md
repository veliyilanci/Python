# python
Bu sayfada Python ile yaptığım bazı basit uygulamalar bulunuyor. Özellikle Python'a yeni başlayanlar için faydalı olabilir.

<b>Altın_Oran.py:</b> Fibonacci serisi; her sayının kendinden önceki iki sayının toplanmasıyla elde edilen bir seridir. Örn: 1, 1, 2, 3, 5, 8, 13, 21, 34, 55, 89, 144. Altın oran ise; bir bütünün parçaları arasında gözlemlenen, uyum açısından en uygun boyutları verdiği sanılan geometrik ve sayısal bir oran değeridir. İki ardışık Fibonacci sayısının oranı gözlem sayısı arttıkça altın orana yani “1,6180….” değerine yakınsamaktadır. 

<b>Aylık_Takvim.py:</b> İçinde bulunan yılın aylık takvimini veren koddur.

<b>Bölünen.py:</b> Kullanıcının belirlemiş olduğu bir aralıkta, verdiği bölene tam bölünen sayıların çıktısını veren bir koddur.

<b>Bul_Karayı.py:</b> Masada biri kara, ikisi kırmızı 3 kart bulunmaktadır. Kullanıcının seçmiş olduğu (1,2 veya 3 numaralı) kartın kara olup olmadığını gösteren küçük bir oyun.

<b>Durbin_Watson.py: </b> Turner (2020) çalışmasından hareketle dilenilen gözlem sayısı için %1 veya %5 anlamlılık düzeylerinde, 1 - 5 sayıda bağımsız değişken için Durbin-Watson testi için kritik değerler türetmeye yarayan bir koddur.

<b>Faktöriyel.py:</b> n, 1 veya 1'den büyük bir sayı olmak üzere 1'den n'e kadar olan doğal sayıların çarpımına n faktöriyel denilir ve bu işlem n! şeklinde gösterilir. Bu kodla verilen herhangi bir doğal sayının faktöriyeli elde edilir.

<b>Harf_Sayisi.py:</b> Girilen harfin, Türkiye'nin şehir isimlerinde kaç kez geçtiğini gösteren bir koddur.

<b>Kalın_ince.py:</b> Türkçedeki ünlü harfler dilin ağız içerisindeki hareketine göre kalın ve ince olmak üzere ikiye ayrılmaktadır. Kalın ünlü harfler a,ı,o ve u iken ince ünlü harfler; e,i, ö ve ü’dür. Bu bilgiler ışığı altında kullanıcının girmiş olduğu kelimedeki kalın ve ince ünlü harf sayısını bu kodla elde edebilirsiniz.

<b>Mükemmel_Sayı.py:</b> Kendisi dışında tüm pozitif bölenlerinin toplamı kendisine eşit olan sayıya mükemmel sayı denir. Örneğin 28’in bölenleri olan 1, 2, 4, 7 ve 14’ün toplamı 28 olduğu için 28 mükemmel sayıdır. Python’da kullanıcının girmiş olduğu bir sayının mükemmel sayı olup olmaıdığını test etmek için bu kod kullanılabilir.

<b>Palindrom.py:</b> Palindrom, tersiyle yazımı aynı olan kelimedir. En basit örnek ile “Küçük”.kelimesi tersden de düzden de aynı şekilde yazılabilir. Kullanıcının girmiş olduğu kelimenin palindrom olup olmadığı Python programı ile bu kod ile tespit edilebilir.

<b>Sayı_Tahmin.py:</b> Bu kod, 1 ile 100 arasında elde edilen rassal sayının kullanıcı tarafından tahmin edilemesine dayanmaktadır. Tahmin hakkı beştir.

<b>Tahminim.py</b> Bu kod 1 ile 100 arasında aklınızdan tuttuğunuz sayının ne olduğunu tahmin etmektedir.

<b>Vücut_Kitle.py:</b> Bu kod ile cm cinsinden girilen boy uzunluğu ve kg cinsinden tanımlanan vücut ağırlığı kullanılarak, kullanıcının vücut kitle indeksi hesaplanır.
